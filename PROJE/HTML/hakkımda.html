<!DOCTYPE html>
<html lang="TR-tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../CSS/hakkımda.css">
    <title>HAKKIMDA</title>

    <link rel="stylesheet" href="/bootstrap-5.1.3-dist/css/bootstrap.css">
    
</head>
<body >
    

<div class="container-fluid">
    <div class="row ">
        <div class="col-sm-12col-md-12col-lg-12">
            <header>
                <ul>
                    <li class="as"><a href="index.html"> ANA SAYFA</a></li>
                    <li class="h"><a href="hakkımda.html"> HAKKIMDA</a></li>
                    <li class="e"><a href="eğitim.html">eğitim</a></li>
                    <li class="d"><a href="dans.html">dans </a></li>
                    <li class="t"><a href="tiyatro.html"> tiyatro</a></li>
                    <li class="ç"><a href="çizim.html">çizim </a></li>
                    
                </ul>
            </header>
        </div>
    </div>
    
    <div class="row">
        <div class="col-sm-12 col-md-12 col-lg-12 ">
            <h2>
                <br>
                15 Nisan 2001’de Muğla’da doğdum. Tek çocuğum. Bunun zorluklarını zaman zaman çeksem de halimden memnunum. Annemin ismi Rahşan ve babamın ismi Salim. Babam işçi, annem memur. Doğduğumdan beri bana fazlasıyla sıcak ve sevgi dolu bir yuva oldular. Onlara ne kadar teşekkür etsem az. <br>
                <br>
                2002’de kreşe başladım. O günleri hayal meyal hatırlıyorum daha bebekken okula başlamanın zorluklarının yanı sıra bana sorumluluk bilinci, sosyal yaşam deneyimi gibi çok şey kattığını düşünüyorum. Kreşteki en yakın, hayattaki ilk arkadaşımla hala görüşüyoruz. <br>
                <br>
                2007’de anasınıfına başladım. Jimnastik ve tiyatro kursuna başladım. Kurslara başlayıp yeni şeylerle tanışma sürecim lise yıllarıma kadar devam etti. Birçok eğitim aldım, tenis, basketbol, voleybol, jimnastik, dans, bale, tiyatro, drama, piyano, gitar.. Bazılarına tutkuyla bağlandım. Bazılarını beceremedim veya sevemedim. <br>
                <br>
                2008’de anasınıfındaki arkadaşlarımla ayrılmamak için çoğumuz aynı okulda ilkokula başladık. Hala çoğuyla görüşüyorum. 
                <br>
                O yıllarda tiyatroya devam ederken dans kursuna başladım. Dans etmek beni çok mutlu ediyordu. Her yıl birkaç tane gösteri hazırlayıp Muğla’nın en büyük salonlarında sergiliyorduk. Dansta tanıştığım mükemmel insanlar oldu. Bir tanesi en yakın arkadaşlarımdan biri.  2012’de dans ekibimle Makedonya’da dans festivaline katılmak üzere yola çıkıp 8 ülke, 15 şehir gezdik. Fransa, Paris; İtalya, Roma; İspanya, Barcelona & Madrid; Andora; Yunanistan, Selanik; Macaristan, Budapeşte; Makedonya, Ohri; Avusturya, Viyana. <br>
                <br>
                Ortaokulda Yönelt Dershanesi’nde hayatımı güzelleştiren öğretmenler ve insanlar tanıdım. <br>
                <br>
                2015’te Muğla Fen Lisesi’ni kazandım. O yıllarda, izcilik yaptım ve 6 tane kampa katıldım. Bunlardan bazıları gece ormanda uyku tulumunda uyuyup ateş yakıp yemek yapmak gibi gerçek kamplar olsa da bazıları otellerde geçti. <br>
                <br>
                2017’de Muğla Büyükşehir Belediye Konservatuarı Tiyatro Bölümü’ne üçüncülükle girdim. Ama tiyatro hocalarımın tüm hayatımı oraya adamamı istemeleri ve aynı zamanda üniversite sınavına hazırlanıyor olmam üzerine devam edemedim. Ancak tiyatroya, oyunlara hazırlanmaya ve sahneye çıkmaya devam ettim. <br>
                <br>
                2017’nin yazında Nesin Matematik Köyü’nde iki haftalık eğitim kampına katıldım. Hayatımın en güzel deneyimlerinden biriydi. İzmir Şirince’de çadırda konaklayarak Ali Nesin gibi alanında profesyonel isimlerden ders aldım. Bu dersler yanında köydeki oyunlar, Türkiye’nin dört bir yerinden gelen insanlarla kurulan güzel arkadaşlıklar, köyde aldığım sorumluluklar, bana tahmin edebileceğimden çok daha fazla şey kattı. İyi ki gitmişim, İyi ki 500 kişinin bulaşığını yıkayıp, tuvaletini temizlemişim; iyi ki soyut matematik dersleri almışım. Köyü her düşündüğümde yeniden minnettar oluyorum. <br>
                <br>
                2017’nin sonunda okul değiştirerek Muğla Özel Yönelt Koleji’ne geçiş yaptım. Ortaokuldan tanıdığım ve bildiğim dershane ortamını lisemin son iki yılında sınava hazırlanırken tekrardan yaşadım. Ve harika arkadaşlıklar edindim. <br>
                <br>
                2018’de Tanzanya, Afrika’da Askeri Ataşelik yapan aile dostumuzun, aynı zamanda ikinci ailem diyebilirim yıllardır birlikteyiz her sene beraber tatile gideriz, yanlarına ailemle tatile gittik. Hayatımın en heyecanlı deneyimlerindendi. Çok farklı insanlar kültürler ve mekanlar gördüm. Çok değişik lezzetler tattım. Çok çeşitli hayvan türleriyle tanıştım, doğal yaşam alanlarında, tabii onları rahatsız etmeden, bulunma fırsatı yakaladım. Tüm bunların yanında okyanusuyla, havasıyla, adalarıyla benim için harika bir yaz tatili de oldu. Umarım bir gün tekrar yolum düşer. <br>
                <br>
                Lise bittiğinde sınavda istediğim sonucu elde edememiştim ve bir yıl daha hazırlanma kararı aldım. Tekrar çalışmaya başladım her şey güzel de gidiyordu. İşte tam o yıl korona virüs çıktı ve hayatımız allak bullak oldu. Zor zamanlar geçirdim çünkü hayatım boyunca sosyal ve yalnız kalmaktan hiç hoşlanmayan bir insandım. Sınava hazırlanmak benim için iyice zorlaştı. <br>
                <br>
                Sınav geçtikten sonra pandemide yaz tatilinde arkadaşlarımızla ‘Gri Kedi’ isimli bir mini internet dizisi çektik. Ve Youtube’da yayınladık. Pandeminin hemen ardından bu sosyalleşme hepimize çok iyi gelmişti. Yıllardır tiyatro oyunculuğu yapıyor olsam da kamera önü oyunculukla tanıştım. Ve ne kadar farklı olduğunu görüp, sahneye aşık olduğuma ama her türlü oyunculuğa bayıldığıma karar verdim. <br>
                <br>
                2020’de Sakarya Üniversitesi Makine Mühendisliği Bölümü’nü kazandım ve kaydımı yaptırdım. Pandemi devam ettiği için bir yıl uzaktan eğitim gördüm. Çok verimli olduğunu söyleyemem. Ancak bu evde olduğum seneyi güzel değerlendim. Çok fazla spor yaptım. Sağlıklı beslendim. Sağlıklı hayata geçiş yaptım ve bunları yaşam tarzı haline getirebilmeyi öğrendim. Vücudumda inanılmaz değişimler gördüm. Kitap okudum bol bol çizim yaptım. Hayatımda sevmediğim ve sevmediğin için kendime kızdığım bir şey gerçekleştirdim. Kendimle sosyalleştim. <br>
                <br>
                2021’de yüz yüze eğitime geçilmesi kararıyla beraber ilk defa doğup büyüdüğüm şehrimden ayrılarak üniversiteye resmi ve bu sefer fiziksel olarak da gittim. Yerleştim. Benim için alışmak zor olmadı ama ailemin bu yıl geçirdiği süreç biraz zorluydu. Babam ani bir kararla emekli olup şehir dışında fotoğrafçılık yapmaya başladı. Ben Sakarya’ya gittim. Annem Muğla’da kaldı. Herkes için bir miktar zorlayıcı bir süreç oldu. <br>
                <br>
                Yeni eğitim yılının başlamasıyla beraber Çift Anadal Programı eğitim hayatım da başladı, Bilgisayar Mühendisliği ve ana dalım Makine Mühendisliği. İki bölümle beraber birden yoğun bir çalışma temposu içine girdim. <br>
                <br>
                Üniversite bu yılında bana çok şey kattı. Ne kadar çok şey öğrendiğimi ve ne kadar az şey bildiğimi her geçen gün çok daha farkına varıyorum. Çok güzel, farklı insanlar tanıdım. Çok güzel zamanlar geçirdim bu yıl; hem çok çalıştım, hem çok eğlendim. Ve bu bayağı hoşuma gitti. <br>
                <br>
        
        </h2>
        
        </div>
    </div>
    
</div>




</body>
</html>